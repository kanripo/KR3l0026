# -*- mode: mandoku-view; -*-
#+TITLE: 南部新書
#+DATE: 2015-08-24 23:37:37.597600
#+PROPERTY: ID KR3l0026
#+PROPERTY: BASEEDITION WYG    
#+PROPERTY: JUAN 卷一
<pb:KR3l0026_WYG_001-1a>¶
欽定四庫全書¶
　南部新書卷一　　　　　　宋　錢易　撰¶
自武德至長安四年以前尚書左右僕射並是正宰相¶
　初豆盧欽望拜左僕射不言同中書門下三品不敢¶
　參議朝政數日後始有詔加知軍國重事至景雲二¶
　年韋安石除僕射不帶同三品自後空除僕射不是¶
　宰相遂爲故事至徳二年宰相直主政事筆每人知¶
　十日至貞元十年又分每人輪一日執筆¶
<pb:KR3l0026_WYG_001-1b>¶
尚書諸㕔歴者有壁記入相則以朱㸃之元和後唯膳¶
　部㕔持國柄者最多時省中謂之朱㸃㕔¶
韋夏卿與弟正卿大厯中同日登制科皆曰今日盛事¶
　全歸二難之手¶
韓昆大厯中爲制科第三等勅頭代皇異之詔下日坐¶
　以采輿翠籠命近臣持采杖鞭之厚錫繒帛以示殊¶
　澤¶
常衮自禮部侍郎入相時潘炎爲舎人引麻因戲之曰¶
<pb:KR3l0026_WYG_001-2a>¶
　留取破麻鞋著及衮視事不浹旬果除¶
凌烟閣在西内三清殿側畫像皆北面閣中有中隔隔¶
　内面北冩功髙宰輔南面冩功髙侯王隔外面次第¶
　功臣¶
證聖元年正月明堂灾重造天册萬歳殿二年三月成¶
　號爲通天宫¶
項斯始未爲聞人因以卷謁江西楊敬之楊甚愛之贈¶
　詩云㡬度見君詩盡好及觀標格過於詩平生不解¶
<pb:KR3l0026_WYG_001-2b>¶
　藏人善到處逢人說項斯未㡬詩達長安斯明年上¶
　第¶
上元中長安東内始置延英殿毎侍臣賜對則左右悉¶
　去故直言讜議盡得上達¶
李聽爲羽林將軍有名馬穆皇在東宫諷聽獻之聽以¶
　總兵不從及即位太原擬帥皆不允謂宰臣曰李聽¶
　爲羽林將軍不與朕馬是必可任遂降制¶
開元御札云朕之兄弟唯有五人比爲方伯歳一朝見¶
<pb:KR3l0026_WYG_001-3a>¶
　雖載崇藩屏而有睽談笑是以輟牧人而各守京職¶
　毎聴政之後延入宫中申友于之志詠棠棣之詩邕¶
　邕怡怡展天倫之愛也¶
祠部省中謂之氷(去/聲)㕔言其清且冷也¶
尚書省東南向陽通衢有小橋相承曰抝項橋言御史¶
　及殿中久次者至此必抝項而望南宫也¶
都堂南門道東有古槐垂隂至廣或夜聞絲竹之音則¶
　省中有入相者俗謂之音聲樹¶
<pb:KR3l0026_WYG_001-3b>¶
二十四司印故事悉納直㕔每郎官交印時吏人懸之¶
　於臂以相授頗覺為繁楊䖍州虞卿任吏部員外郎¶
　始置匱加鐍以貯之人以爲便至今不改¶
笏始無囊皆摽笏於馬上張曲江清瘦不任乃置笏囊¶
祕書省内落星石薛稷畫鶴賀知章草書郎令餘畫鳳¶
　相傳號爲四絶元和中韓公武爲校書郎挟彈中鶴¶
　一眼時人乃謂之五絶又省之東即右威衞荒穢摧¶
　毁其大㕔逼校正院南對御史臺有人嘲之曰門緣¶
<pb:KR3l0026_WYG_001-4a>¶
　御史塞㕔被校書摧¶
曹確楊收徐商路巖同秉政外有嘲之曰確確無餘事¶
　錢財總被收商人都不管貨賂㡬時休¶
李林甫寡學中表有誕子者以書賀之云知有弄麞之¶
　慶¶
鄭注鎮鳳翔皆擇貞正之士以爲幕席亦欲遏其邪行¶
　及注敗皆爲監軍所誅¶
温大雅武徳中爲黄門侍郎弟彦博爲中書侍郎髙祖¶
<pb:KR3l0026_WYG_001-4b>¶
　曰我起義晉陽爲卿一門爾後弟大有又除中書侍¶
　郎(大有一/作彦將)¶
中書省有磐石初薛道衡爲内史侍郎常踞其石草詔¶
　後孫元超毎見此石未嘗不泫然¶
施肩吾與趙嘏仝年不睦嘏舊失一目以假珠代其睛¶
　故施嘲之曰二十九人同及第五十七隻眼看花元¶
　和十五年也¶
女道士魚𤣥機住咸宜觀工篇什殺婢緑翹甚切害事¶
<pb:KR3l0026_WYG_001-5a>¶
　敗棄市¶
崔四八即慎由之子小名緇郎天下呼油爲麻膏故謂¶
　之麻膏相公¶
開元中岐薛以下輪日載筆於乗輿前作内起居注四¶
　季朱印聨名牒送史館至天寶十載季冬已成三百¶
　卷率以五十幅黄麻爲一軸雕檀軸紫鳳綾表遂别¶
　起大閣貯之禄山陷西京先以火千炬焚是閣移時¶
　灰滅故實錄百不叙及一二¶
<pb:KR3l0026_WYG_001-5b>¶
小許公從工部侍郎除中書侍郎便共政事食明日加¶
　知制誥制誥舍人有政事食自此爲始¶
太和中上自延英退獨召栁公權對上不恱曰今日一¶
　場大竒楊嗣復李珏道張諷是竒才請與近宻官鄭¶
　覃陳夷行即云是姦邪須斥之於嶺外教我如何即¶
　是公權奏曰允執厥中上曰如何即是允執厥中又¶
　奏嗣復李珏既言是竒才即不合斥於嶺外鄭覃夷¶
　行既云是姦邪亦不合職於近宻若且授荆襄間一¶
<pb:KR3l0026_WYG_001-6a>¶
　郡守此近於允執厥中旬日又召對上曰允執厥中¶
　向道也張遂爲郡守¶
賈曽除中書舎人以父名忠固辭之言者以中書是曹¶
　司名父之名又音同字别於禮無嫌曽乃就職¶
開元七年賜百僚射金部員外盧廙職方郎中李畬俱¶
　非善射箭不及垜而互言工拙畬戲曰與盧箭俱三¶
　十步左右不曉畬曰畬箭去垜三十步盧箭去畬三¶
　十步¶
<pb:KR3l0026_WYG_001-6b>¶
李白山東人父任城尉因家焉少與魯郡諸生隱徂徕¶
　山號竹溪六逸天寶中遊㑹稽與吳筠隱剡中筠徴¶
　赴闕薦之於朝與筠俱待詔翰林俗稱蜀人非也今¶
　任城令㕔石記白之詞也尚存焉¶
江西私釀酒法尤嚴王仲舒廉察日奏罷之¶
宰相門下省議事謂之政事堂永淳中裴炎爲中書令¶
　始移就中書省政事印亦改中書門下之印¶
開元中花萼樓大酺人衆莫遏遂命嚴安之定場以笏¶
<pb:KR3l0026_WYG_001-7a>¶
　畫地無一輩敢犯¶
盧㩦常題司空圖壁云姓氏司空貴官班御史卑老夫¶
　如且在不用歎屯竒¶
龍朔中楊思𤣥恃外戚典選多排斥選士爲選人夏彪¶
　訟之御史中丞郎餘慶彈奏免官許南陽曰固知楊¶
　吏部之敗或問之許曰一彪一狼共看一羊不敗何¶
　待¶
開元皇帝爲潞州别駕乞假歸京值暮春戎服臂鷹於¶
<pb:KR3l0026_WYG_001-7b>¶
　野次時有豪氏子十餘輩供帳於昆明上時突㑹座¶
　中有持酒船唱令曰今日宜以門族官品坐上笑曰¶
　曽祖天子祖天子父相王臨淄郡王李某諸輩驚散¶
　上聨舉三船盡一巨觥而去¶
襄王僭位朱玟秉政百揆失序逼李拯爲内署拯嘗吟¶
　曰紫宸朝罷綴鵷鸞丹鳳樓前駐馬看惟有終南山¶
　色在晴明依舊滿長安拯終爲亂兵所殺¶
武德七年遣刑部尚書沈叔安攜天尊像賜髙麗仍令¶
<pb:KR3l0026_WYG_001-8a>¶
　道士往彼講道徳經¶
自先天初至開元十五年儀同者四人姚崇宋璟王同¶
　皎王毛仲¶
唐法親王食封八百戸有至一千戸公主三百戸長公¶
　主五百戸有至六百戸惟太平相王踰此制¶
黄巢入青門坊市聚觀尚讓慰曉市人曰黄王爲生靈¶
　不似李家其悖也如此¶
長安令李濟得罪因奴萬年令霍晏得罪因婢故趙縱¶
<pb:KR3l0026_WYG_001-8b>¶
　之奴當千訐縱陰事張鎰疏而杖殺之縱即郭令之¶
　聓¶
建中末姚况有功於國爲太子中舍人旱蝗之歳以俸¶
　薄不自給而以餒終哀哉¶
田神功大厯八年卒於京師許百官弔喪上賜屏風茵¶
　褥於靈座并賜千僧齋以追福至德以来將帥不兼¶
　三事者哀榮無比¶
栁渾舊名載爲朱泚所逼及克復上言曰頃爲狂賊㸃¶
<pb:KR3l0026_WYG_001-9a>¶
　穢臣實恥稱舊名矧字畫帶戈時當偃武請改名渾¶
　渾後入相封宜城公謂之栁宜城¶
韋顗著易藴甚有奥旨顗見素孫¶
郭令終始之道無缺惟以譖怒判官張譚誣奏杖殺之¶
　物議爲薄¶
張巡每戰大呼牙齒皆碎及敗尹子竒視之其齒存者¶
　不過三四初守寧陵也使南霽雲詣賀蘭進明乞救¶
　兵進明大宴霽雲不下咽自嚙一指示信進明終不¶
<pb:KR3l0026_WYG_001-9b>¶
　應以至於破¶
貞觀中擇官戸蕃口之少年驍勇者數百人每出遊獵¶
　持弓矢於御馬前射生令騎豹文韉著獸文彩衫謂¶
　之百騎至則天漸加其人謂之千騎孝和又増之爲¶
　萬騎皆置使以領之¶
彭偃與朱泚下偽詔曰幽囚之中神器自至豈朕薄德¶
　所能經營泚敗偃誅其妖亂也如此¶
太和九年冬甘露事敗將相棄市王璠謂王涯曰當初¶
<pb:KR3l0026_WYG_001-10a>¶
　勸君斬却鄭注斬之豈有此事也此雖臨刑之言然¶
　固當矣¶
梁祖嘗言於昭皇趙崇是輕薄團頭於鄂州座上佯不¶
　識駱乳呼爲山驢王遂阻三事之拜此亦挫韓偓也¶
王皇后開元中恩寵日衰而不自安一日訴之曰三郎¶
　獨不記阿忠脫新紫半臂更得一斗麵爲三郎生日¶
　作湯餅耶上戚然憫之而餘恩獲延三載¶
武徳初史館尚𨽻祕書省著作局貞觀三年移於門下¶
<pb:KR3l0026_WYG_001-10b>¶
　省令宰相監修自是著作局始罷史職¶
公孫羅爲沛王府參軍撰文選音義十卷羅唐初人¶
開元中裴光庭爲侍中門下過官委主事閻麟之裁定¶
　隨口下筆時人語曰麟之口光庭手物議醜之¶
張延賞怙權矜已嫉栁渾之守正使人謂之曰相公舊¶
　徳但節言於廟堂則名位可久渾曰爲吾謝張相公¶
　栁渾頭可斷而舌不可禁¶
王縉在太原舊將王無縱等恃功且以縉儒者易之每¶
<pb:KR3l0026_WYG_001-11a>¶
　事多違約束一朝悉召斬之將校股慄¶
大厯中隴州猫鼠同乳率百僚賀崔祐甫獨奏曰仁則¶
　仁矣無乃失於性乎¶
李邕自滑州上計也京洛阡陌聚觀以爲古人蓋邕負¶
　美名頻被貶斥剥落在外也¶
元德秀字紫芝為魯山令有清德天寶十三年卒門人¶
　相與諡爲文行先生士大夫髙其行不名謂之元魯¶
　山¶
<pb:KR3l0026_WYG_001-11b>¶
駙馬都尉鄭潛曜睿皇之外孫尚明皇第十二女臨晉¶
　長公主母即代國長公主也開元中母寢疾曜刺血¶
　濡奏章請以身代及焚章獨神通許三字不化翼日¶
　主疾間至哉孝子也¶
殿中監少監尚衣尚舍尚輦大朝㑹皆分左右隨繖扇¶
　立入閣亦同之¶
牛僧儒三貶至循州本傳不言漏畧也¶
李景讓典貢年有李復言者納省卷有纂異一部十卷¶
<pb:KR3l0026_WYG_001-12a>¶
　牓出曰事非經濟動涉虚妄其所納仰貢院驅使官¶
　却還復言因此罷舉¶
古押牙者富平人有游侠之才多竒計往往通於宫禁¶
五月一日御宣政殿百僚相見之儀貞元以來常行之¶
　自後多闕¶
崆峒山在松州屬龍州西北接蕃界蜀破後路不通非¶
　即崆峒也¶
長安中秋望夜有人聞鬼吟曰六街鼓歇行人絶九衢¶
<pb:KR3l0026_WYG_001-12b>¶
　茫茫空有月又聞有和者曰九衢日出何勞勞長安¶
　土盡槐根髙俗云務本西門是鬼市或風雨晦冥皆¶
　聞其諠聚之聲怪哉¶
天寶中程修己以書進見嘗舉孝㢘故明皇待之彌厚¶
　㑹春暮内殿賞牡丹花上頗好詩因問修己曰今京¶
　邑人傳牡丹詩誰爲首出對曰中書舎人李正封詩¶
　天香夜染衣國色朝酣酒時楊妃侍上曰粧臺前宜¶
　飲以一紫金盞酒則正封之詩見矣¶
<pb:KR3l0026_WYG_001-13a>¶
髙宗欲廢王皇后立武昭儀猶豫未定許南陽宣言於¶
　朝曰田舍翁多收得十斛麥尚須換却舊婦况天子¶
　富有四海立一皇后有何不可上意乃定吁牝雞之¶
　孽洎移土德過始於南陽¶
白樂天之母因㸔花墜井後有排擯者以賞花新井之¶
　作左遷穆皇嘗題柱曰此人一生争得水喫¶
張介然天寶中爲衞尉卿因入奏曰臣今三品合列棨¶
　㦸若列於帝城鄉里不知臣河東人也請列㦸於故¶
<pb:KR3l0026_WYG_001-13b>¶
　鄉上曰所給可列故鄉京城朕當别賜本鄉列㦸介¶
　然始也¶
京兆尹黎幹戎州人也嘗白事於王縉縉曰尹南方之¶
　子也安知朝禮其慢而侮人率如此¶
總章中天子服婆羅門藥郝處俊諫曰脩短有天命未¶
　聞萬乗之主輕服蕃夷之藥¶
貞元中邕州經畧使陳曇怒判官劉緩杖之二十五而¶
　卒卒之日曇得疾見緩爲祟而卒¶
<pb:KR3l0026_WYG_001-14a>¶
韋氏稱制明皇憂甚獨密言於王琚琚曰亂則殺之又¶
　何疑¶
開元中諸王友愛特甚嘗謂近侍曰思作長枕大被與¶
　諸王同臥¶
鄱陽人張朝爲猛獸所搏噬其家犬名小狸救之獲免¶
中書省栁樹久枯死興元二年車駕還而栁活明年吕¶
　渭以爲禮部賦題上甚惡之¶
盧羣昔寓居鄭滑典貼得良田及爲鄭滑節度悉召其¶
<pb:KR3l0026_WYG_001-14b>¶
　主還之時以爲美談¶
自貞元来多令中官强買市人物謂之宫市¶
日本國大臣曰真人猶中朝戸部尚書¶
郭代公元振爲西凉州牧時西蕃主帥烏質勒强盛元¶
　振與之立語俄頃雪下盈尺質勒既老久立歸而遂¶
　死人謂詭殺烏質勒¶
路隨孝行清儉常閉門不見賔客狀貌酷似其先人以¶
　此未嘗視鏡又感其父没蕃終身不背西坐其寢以¶
<pb:KR3l0026_WYG_001-15a>¶
　西首¶
　¶
　¶
　¶
　¶
　¶
　¶
　¶
<pb:KR3l0026_WYG_001-15b>¶
　¶
　¶
　¶
　¶
　¶
　¶
　¶
　南部新書卷一¶
